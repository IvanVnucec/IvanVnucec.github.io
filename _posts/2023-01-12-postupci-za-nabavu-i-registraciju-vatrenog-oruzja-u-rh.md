---
title: "Postupci za nabavu i registraciju vatrenog oružja u RH"
excerpt_separator: "<!--more-->"
header:
  overlay_color: "#000"
  overlay_filter: "0.5"
  image: /assets/images/header-pistol.jpg
  image_description: "Header image of `HS H11` pistol."
  caption: "Photo credit: [**HS Produkt**](https://hs-produkt.hr)"
toc: true
toc_sticky: true
categories:
  - Blog
tags:
  - oružje
---

{% comment %}
TODOS:

- lijecnicki pregled
  - navedi gdje si isao
  - napisi na koji pregled je potrebno ici - pregled za drzanje i nosenje oruzja
  - napisi cijenu pregleda
  - navedi papirologiju koju si trebao podignut od doktorice
  - napisi da su te trazili da im proslijedis mail od doktorice da se osiguraju da je pravi
  - napisi koje sve preglede si prosao
    - urin
      - napisi da se mora doc na taste
      - napisi da se prije ne pomokre doma jer nece moc tamo dat urin
    - krv
    - vid
      - napisi da nisi vidio na 60cm
    - psihotest
    - pregled kod lijecnika
  - napisi da si zbog dobrih rezultata odmah dobio potvrdu o sposobnosti za drzanje i nosenje oruzja
    - slikaj potvrdu, izbrisi povjerljive podatke
  - napisi kako nije dobro otici na lijecnicki pregled prije nego se je dobila potvrda o nabavci oruzja
    - moguce je kako se protiv osobe koja potrazuje potvrdu vodi prekrsajni/kazneni postupak ili je vec bila kaznjavana prije
    - bezveze bacen novac
- navedi koje sve papire si donio u mup
  - jedna nabavna dozvola za svako oruzje
    - moguce je uzeti vise oruzja od jednom
    - nabavna dozvola za svaki
    - nisam siguran placa li se "biljeg" za svako
    - napisi kako si ti uzeo samo nabavnu dozvolu za pistolj
    - navedi s koje si stranice uzeo tipove oruzja da bi znao ispunit obrazac br. 1
      - stavi sliku obrasca
  - napisi da si platio rep hrv 2 eura
  - napisi gdje si ih predao
  - napisi kako su te vozali
    - prvo si isao u postaju s obzirom na prebivaliste
    - pa u petrinjsku
- napisi postupak predavanja papira
  - napisi koji ured
  - napisi od kad do kad rade sa strankama
  - napisi da si morao predat ime i ordinaciju doktorice obiteljske medicine
    - napisi da si to morao dat pod zakonskom obvezom i da se laznost podatka kaznjava
  - napisi kako si prilikom dostavljanja papirologije morao potpisat da doma imas sigurne uvijete drzanja oruzja makar u tom trenutku jos nisi nabavio sef/trezor za drzanje oruzja
  - napisi kako si pitao djelatnicu dolaze li svakom doma i da je rekla kako ne dolaze svakom doma na provjeru vec samo ako za to postoji osnovana sumnja
- napisi koliko si cekao za dozvolu
- napisi da si prilikom podizanja dozvole opet morao platiti nekoliko kuna za podizanje dozvole
- navedi gdje si kupio sefove/trezore za drzanje oruzja i municije
  - stavi slike i cijene
  - pevec, bauhaus
  - napisi kako metci moraju biti pod posebnim kljucem
    - napisi kako se tome pribjegne pomocu sefa u sefu
- napisi gdje si kupio oruzje i iskustva
- napisi kako si registrirao oruzje i iskustva

{% endcomment %}

U ovom članku navesti ćemo sve predispozicije i korake za dobivanje dozvole za držanje i nošenje oružja, te postupak nabave i registracije oružja u Republici Hrvatskoj. Registrirati ćemo lovačko oružje što podrazumijeva da osoba ima položen lovački ispit, što će također biti objašnjeno u ovom članku.

<!--more-->

**Upozorenje:** Zakoni, pravilnici i postupci navedeni u članku vrijede u trenutku njegovog pisanja (siječanj, 2023), te postoji mogućnost da će oni odudarati od stvarnih u trenutku čitanja.
{: .notice--warning}

## Postupci

U ovom dijelu redom ćemo navesti sve potrebne korake vezane za nabavu i registraciju lovačkog oružja - od polaganja lovačkog ispita, pa sve do registracije oružja. Svaki korak ćemo detaljno objasniti i opisati iskustva s kojima smo se susreli tijekom obavljanja postupaka.

### 1. Polaganje lovačkog ispita

Postupak kreće od edukacije i završava polaganjem lovačkog ispita. Nakon uspješno položenog lovačkog ispita osoba dobiva zvanje lovca. Prednost zvanja lovca osobi omogućuje dobivanje dozvole i za držanje i za nošenje oružja, dok primjerice osobama koje se bave sportskim streljaštvom nije moguće izdati dozvolu za nošenje oružja (vidi [Zakon o nabavi i posjedovanju oružja građana](https://www.zakon.hr/z/1161/Zakon-o-nabavi-i-posjedovanju-oru%C5%BEja-gra%C4%91ana), članak 19. stavak 2.).

#### 1.1 Registracija na online edukaciju za zvanje lovca unutar Hrvatskog Lovačkog Saveza (HLS)

Online edukacija HLS-a za zvanje lovca vrlo je praktična jer od osobe ne iziskuje nikakve druge radnje osim da se registrira pomoću online obrasca, odsluša online predavanja koja su unaprijed snimljena tako da nemate problema sa spajanjem uživo i videozapise možete pogledati kada želite i koliko puta želite. Na kraju slijedi online ispit.

Prijava na online edukaciju za zvanje lovca obavili smo pomoću [hls-edu.hr](https://hls-edu.hr) platforme registracijom na stranici [hls-edu.hr/registracija](https://hls-edu.hr/registracija/). Sluzbene upute za registraciju mogu se pronaci [ovdje](https://hls-edu.hr/wp-content/uploads/2022/03/HLS-EDU-help.pdf).

Prilikom registracije pomoću formulara potrebno je priloziti osobne podatke kao sto su ime i prezime, datum rodjenja, mjesto prebivalista i dr., lice i nalicje osobne iskaznice, bankovna potvrda o placanju edukacije (€66.36) ili fotografija uplatnice, profilna fotografija i dr. Unaprijed savjetujemo da priložite profilnu fotografiju koja je najsličnija onoj na osobnoj jer će vam pomoću te fotografije moći izraditi lovačku iskaznicu.

Jednom kada smo pohranili sve potrebne podatke slijedi cekanje potvrde HLS-a da su svi podaci valjani i da nam dopuste da sudjelujemo u edukaciji. Valja napomenuti kako su autoru pristup za online edukaciju omogućili nakon svega jednog dana od dana registracije (i plačanja) što je vrlo brzo.

Moramo spomenuti i pohvaliti pristupacnu cijenu online edukacije od svega 500 kn (€66.36). Razlog pristupacne cijene je u tome sto nedostaje (mladih) hrvatskih lovaca koji bi se u buducnosti brinuli o hrvatskim lovistima. Alternativne edukacije za lovca postoje u drugim ucilistima, ali cijenovno su visestruko skuplje. Kvalitetu takvih edukacija u usporedbi sa online edukacijom HLS-a autor ne može suditi jer ne posjeduje iskustvo. Naravno, valja uzeti u obzir sve reperkusije koje donosi online predavanja kao što je cinjenica da nakon uspjesno odgledanih online predavanja o lovstvu, pristupnik još uvijek nije dobio doticaj sa pravim svijetom lovstva. Čak štoviše, nakon uspješno položenog ispita za lovca, pristupnik doslovce nije morao primiti pušku u ruke. Naravno, netko bi mogao reći kako za zvanje lovca nije potrebno rukovati oružjem jer djelatnost lovca nije samo u odstrelu divljači već i u brizi za lovištem (kao što ćete ćuti na predavanjima).

#### 1.2 Online edukacija

Nakon uspjesne registracije slijedi online edukacija. Online edukacija sastoji se od 6 teorijskih ciklusa o lovstvu. Popis ciklusa je sljedeći:

1. Pravni propisi u lovstvu,
2. Prirodoslovlje divljači,
3. Gospodarenje lovištem,
4. Lovna kinologija,
5. Lovačko oružje i balistika,
6. Osnove ekologije i zaštite prirode.

Svaki ciklus sastoji se od unaprijed snimljenih videozapisa gdje svaki videozapis traje otprilike dva sata. Predavanja su vrlo dobro snimljena. Sve se dobro vidi i čuje, te su zanimljiva i poučna. Autor priznaje kako prije nego što se je odlučio postati lovcem, nije bio toliko zainteresiran za lovstvo, već je samo zelio dobiti lovačku iskaznicu, ali nakon odslusanih predavanja shvatio je kako je lovstvo cijenjena i potrebna djelatnost i da se ona ne sastoji samo u odstrelu zivotinja, kako će to neki možda pojednostaviti. Videozapisi se mogu prikazivati onda kada vi to zelite i koliko puta zelite, što pruža veliku fleksibilnost.  

##### Predavanje uživo

Valja spomenuti kako postoji i jedno predavanje uživo u prostorima HLS-a ([Ul. Vladimira Nazora 63, 10000, Zagreb](https://goo.gl/maps/p52NiMSh7EYa3Qnx7)), te ukljucuje jedno dvo-satno predavanje o lovačkom oružju. Predavanje je obvezno i sudionici će se morati potpisati na papir kako bi dokazali svoje prisutstvo. Obavijest o predavanju autor je dobio otprilike tjedan dana od dana registracije gdje su ga obavijestili da je termin predavanja uživo tek za 2 tjedna. Na predavanju je bilo prisutno oko 20 polaznika. Na poučnom predavanju pokazali su nam nekoliko tipova lovačkog oružja. Predavač je dao nekoliko praktičnih savjeta oko nabavke lovačkog oružja i njegovog održavanja. Autor preporuča da prije predavanja pristupnik odgleda online videozapise predavanja kako bi lakše pratio tematiku. Nakon predavanja, sudionici su imali prilike obići prostore muzeja HLS-a gdje su vidjeli primjerke raznih divljači - medvjeda, srnjaka, divlje svinje, jelena i dr. Takodjer, u muzeju je moguće vidjeti i nekoliko primjeraka vrhunskih trofeja (vidi [HLS - trofeistika](http://www.hls.com.hr/trofeistika-2)) koji predstavljaju do tada najbolje primjerke trofeja ulovljenih u RH.

Autor mora pohvaliti inicijativu nekoliko tada prisutnih pripadnica ženskog spola koje su se odvažile postati lovkinjama. Ovim putem autor poziva i ostale pripadnice da se odvaze u svijetu lovstva.

#### 1.3 Pismeni i usmeni ispit

Nakon otprilike tjedan dana od dana registracije na online edukaciju, autoru je stigao email s obavijesti o terminu online ispita. Ispit je bio zakazan tek 3 tjedna nakon dana pristupa sustavu online predavanja što znači da ćete imati i više nego dovoljno vremena pripremiti se za ispit.

##### Probni ispiti

Prije samog ispita, sustav edukacije omogućuje rješavanje probnih ispita. Probni ispiti sadrže identična pitanja koja bi vam mogla doći u pravi ispit. Probni ispit možete rješavati koliko god puta želite i idealni je način za vježbu kao i samo upoznavanje s oblikom pitanja koja će vam doći u ispitu. Probni ispit će na samom kraju pokazati na koja ste pitanja točno odgovorili, a na koja krivo. Dodajemo kako probni ispit kraće traje od pravog, odnosno da sadrži manji broj pitanja. Autor nije siguran postoji li zaseban korpus pitanja za probni  i za realni ispit. Ako ne postoji, to znači da praktično možete odgovoriti na sva pitanja iz ispita i tako ih potpuno uvježbati.

##### Online ispit

Pristupnik će u emailu nakon par dana od registracije dobiti termin održavanja pismenog ispita. Pristup online ispitu moguć je isključivo u terminu od 00:01 do 23:59 na dan održavanja ispita. Pismeni ispit moguće je rješavati samo jednom. Trajanje ispita ograničeno je na 45 minuta s ukupno 30 pitanja. Za uspješan prolaz potrebno je točno odgovoriti na 70% pitanja (21 točan odgovor). Pitanja se ne mogu preskakati i ne može se vraćati na već prethodno postavljeno pitanje. Nakon završetka ispita kandidati mogu odmah vidjeti svoje rezultate.

Ispit je autoru bio relativno jednostavan ako ste se pripremili pomoću probnih ispita i pomoću zbirke s ispitnim pitanjima (vidi [Literaturu](#literatura)). Na ispitu je, naravno, moguće varati tako odgovore na pitanja gledate na šalabahteru ili preko Google-a. Ovim putem uvjeravamo čitatelja kako zaista nije potrebno koristiti pomagala jer ispit nije težak. Zar biste uprljali svoj obraz tako što ćete varati na nečemu što ste svojevoljno upisali? Nadamo se da ne.

Autoru je ukupno za pripremu ispita trebalo oko desetak sati učenja, i nerado priznaje kako je učio tek zadnja dva dana pred ispit.

##### Usmeni ispit

Obavijest o usmenom ispitu dobili smo također preko emaila. Termin usmenog ispita je bio točno tjedan dana nakon termina online ispita i to u prostorima HLS-a (treći kat) od 12 do 18 sati. Na usmeni ispit nije se potrebno najaviti već dođete u bilo kojem satu unutar termina u ovisnosti o vašim obvezama.

Autor se za usmeni ispit pripremio tako što je dan pred ispit odgovorio na sva pitanja za usmeni ispit unutar zbirke za pripremu ispita (vidi [Literaturu](#literatura)). Zbirka ukupno sadrži oko 500. pitanja za usmeni ispit što je i više nego dovoljno za prolaz ako znate odgovore na sva pitanja.

Dolaskom u prostore HLS-a, autor je otišao na treći kat, javio se zaposlenicima koji su ga uputili u ured ispitivača. Autora je dočekao profesor koji mu je držao predavanje uživo. Sjeli smo za stol i uz kratak razgovor misli li se autor baviti lovstvom započeli usmeno ispitivanje. Ispitivač je autora pitao par vrlo osnovnih pitanja koja su se ticala osnova lovstva. U tom trenu autor je shvatio kako je naučio puno više od onoga što se je zahtijevalo od njega na usmenom ispitu. Neka od pitanja su oblika: nabroji krupne divljači, koja je funkcija lovnika, može li se loviti bez lovnika, par osnovnih pitanja oko trofeistike, razlika državnog i privatnog lovišta i slična pitanja.

Na nekoliko pitanja autor nije znao odgovor na što je ispitivač bio vrlo obziran te autora dodatno poučio.

Sve u svemu, usmeni ispit trajao je svega 10. minuta i autoru je to bilo ugodno iskustvo. Autor ovim putem ohrabruje ispitanike kako nemaju razloga za zabrinutost i da će usmeni ispit zasigurno proći bez posebne muke. Sretno!

##### Literatura

Za uspješan prolazak ispita, literatura je (praktički) neizbježna. Uz naravno predavanja, za pripremu ispita preporučujemo službeno štivo pod imenom [Zbirka pitanja za polaganje lovačkog ispita](http://www.hls.com.hr/proizvod/zbirka-pitanja-hls) koje je moguće nabaviti u HLS-u po cijeni od €7.70 (u trenutku pisanja). Zbirka sadrži gotovo svako pitanje koje vam može doći na pismenom i usmenom ispitu. Zbirka osim pitanja sadrži i točne odgovore koji se nalaze na kraju knjige. Autor ne može dovoljno naglasiti važnost zbirke za bezbolan prolazak pismenog i usmenog ispita. Praktično bi bilo da zbirku odmah kupite nakon predavanja uživo.

Osim zbirke, štivo za preporučiti je i [Osnove lovstva](http://www.hls.com.hr/proizvod/osnove-lovstva). U knjizi ćete naći cjeloukupno osnovno znanje o lovstvu koje će vam zasigurno pomoći.

Autor je pokušao pronaći nekoliko primjeraka ispitnih pitanja na internetu, ali bilo koji drugi dokument ostalih učilišta na koje je naišao, bio je praktički nedorastao jer nije sadržavao niti približan broj pitanja koja su se našla u samim ispitima.

#### 1.4 Izdavanje Lovačke iskaznice

Nakon usmenog ispita slijedi period čekanja izrade potvrda o položenom lovačkom ispitu i stjecanju zvanja lovca. Autor je na dokumentaciju čekao nešto manje od tjedan dana. Potvrde se podižu također u HLS-u (treći kat). Odmah na licu mjesta moguće je izraditi lovačku iskaznicu koja će vam trebati prilikom izrade dozvole o nabavljanju oružja.

<figure class="half">
    <a href="/assets/images/iskaznica_front.jpg"><img src="/assets/images/iskaznica_front.jpg"></a>
    <a href="/assets/images/iskaznica_back.jpg"><img src="/assets/images/iskaznica_back.jpg"></a>
    <figcaption>Lovačka iskaznica.</figcaption>
</figure>

Za izradu lovačke iskaznice potrebno je posjetiti podrum sjedišta HLS-a. Izrada iskaznice traje svega nekoliko minuta. Cijena izrade lovačke iskaznice, identifikacijske markice za tekuću lovnu godinu i osiguranje u slučaju nezgode u lovu ukupno koštaju €39.82. Postoji i druga opcija od €53.09 koja osim spomenutog uključuje i 10 brojeva Lovačkog vjesnika, besplatne lovnokinološke utakmice i krvni trag, te veliki zidni lovački kalendar. Sve opcije moguće je platiti i karticom.

Za više informacija o izradi lovačke iskaznice posjetite internetsku stranicu [ovdje](https://www.hls.com.hr/zahtjev).

### 2. Izdavanje dozvole za nabavu oružja

Nakon polaganja lovačkog ispita slijedi izdavanje dozvole za nabavu oružja. Prvo se podnosi Zahtjev za nabavu oružja u policijskoj upravi/postaji prema mjestu prebivališta podnositelja zahtjeva. Autor teksta živi u Zagrebu i papire je podnio u Policijskoj upravi zagrebačkoj - Odjel za oružja (Petrinjska 30, soba br. 4).

#### 2.1 Dostava potrebne dokumentacije u MUP

### 3. Liječnički pregled za držanje i nošenje oružja u ovlaštenoj zdravstvenoj ustanovi

### 4. Nabava oružja, municije i skladišnog ormara za oružje (trezora, sefa)

### 5. Registracija oružja

## Korisne poveznice

- [Kako postati lovac - HLS](http://www.hls.com.hr/kako-postati-lovac)
- [Službena MUP-ova stranica o oružju](https://mup.gov.hr/oruzje-327/327)
